#-*- mode: mandoku-view; -*-
#+DATE: 2015-08-30 20:39:41.408196
#+TITLE: 摩訶僧祇律大比丘戒本
#+PROPERTY: CBETA_ID T22n1426
#+PROPERTY: ID KR6k0007
#+PROPERTY: SOURCE Taisho Tripitaka Vol. 22, No. 1426
#+PROPERTY: VOL 22
#+PROPERTY: BASEEDITION T
#+PROPERTY: WITNESS T@SONG
#+PROPERTY: LASTPB <pb:KR6k0007_T_000-0549a>¶¶¶¶¶
#+PROPERTY: LASTPB <pb:KR6k0007_T_001-0549a> ¶¶¶¶
#+PROPERTY: JUAN 1
¶
¶
No. 1426 [cf. No. 1425]¶
《摩訶僧祇律大比丘戒本亦名摩訶僧祇律大比丘戒本》¶
¶
東晉天竺三藏佛陀跋陀羅譯¶

六念法。
一者。當知日數月。一日二日。乃至十四日十¶
五日。月大月小悉應知。

二者。清旦當作¶
施食法。今日得食施某甲某甲。於我不計意¶
我當食。(如是三說)。
三者。日日自憶若干臘數。
四者。當憶念受持衣及淨施者。
五者。當念不別眾食。
六者。當念病不病。
摩訶僧祇律波羅提木叉大比丘戒本。¶

大德僧聽。冬時一月已過。少一夜餘有一夜三¶
月在。老死至近佛法欲滅。諸大德。為得道故¶
一心勤精進。所以者何。諸佛一心勤精進故¶
得阿耨多羅三藐三菩提。何況餘助道法。未¶
受具足者已出。僧今和合欲作何事。(一人答言¶
布薩說戒)諸大德不來。諸比丘說欲及清淨。誰與¶
比丘尼取欲。¶

#+BEGIN_VERSE
「　合十指爪掌
　供養釋師子¶
　我今欲說戒
　僧當一心聽¶
　乃至小罪中
　心應大怖畏
<pb:KR6k0007_T_001-0549b>¶
　有罪一心悔
　後更莫復犯¶
　心馬馳惡道
　放逸難禁制¶
　佛說切戒行
　亦如利轡勒¶
　佛口說教誡
　善者能信受¶
　是人馬調順
　能破煩惱軍¶
　若不受教誡
　亦不愛樂戒¶
　是人馬不調
　沒在煩惱軍¶
　若人守護戒
　如[犛-未+牙]牛愛尾¶
　繫心不放逸
　亦如猴著鎖¶
　日夜常精進
　求實智慧故¶
　是人佛法中
　能得清淨命
#+END_VERSE
」¶

大德僧聽。今十五日布薩說波羅提木叉。若¶
僧時到。僧忍聽僧一心共作布薩說波羅提¶
木叉。如是白。¶

諸大德今布薩說波羅提木叉。僧一心善聽。¶
有罪者應發露無罪者默然。默然故當知諸¶
大德清淨。如一一比丘問答。是比丘若比丘如是眾中三¶
唱。若比丘如是眾中三唱。憶有罪應¶
發露。不發露得故妄語罪諸大德。故妄語罪。¶
佛說遮道法。是故比丘欲求清淨。憶有¶
罪應發露。發露則安隱不發露罪益深。¶

諸大德。已說波羅提木叉序。今問諸大德。是¶
中清淨不。如是三說。諸大¶
德。是中清淨默然故。是事如是持。¶

諸大德。是四波羅夷法。半月半月次說波羅¶
提木叉。¶

若比丘。於和合僧中受具足戒。不還戒戒羸¶
不出。相行婬法乃至共畜生。是比丘波羅夷¶
不共住。
<pb:KR6k0007_T_001-0549c>¶

佛在毘舍離城。成佛五年冬分第五半月十二¶
日。食後東向坐一人半影。為長老耶奢伽蘭¶
陀子制此戒。已制當隨順行。是名隨順法。¶

若比丘。於聚落若空地。不與取隨盜物。¶
王或捉或殺或縛或擯出。咄男子。汝是賊¶
汝愚癡。比丘如是不與取。是比丘波羅夷不¶
共住。¶

佛在王舍城。成佛六年冬分第二半月十日。¶
食後東向坐。兩人半影。為瓦師子長老達膩¶
伽因洴沙王及糞掃衣比丘制此戒。已制當¶
隨順行。是名隨順法。¶

若比丘。自手奪人命。求持刀與殺者。教死歎¶
死。咄人用惡活為死勝生。作是意作是想。方¶
便歎譽死快。因是死非餘者。是比丘波羅夷¶
不共住。¶

佛在毘舍離城。成佛六年冬分第三半月九¶
日。食前北向坐。一人半影。為眾多看病比丘¶
因鹿杖外道制此戒。已制當隨順行。是名隨¶
順法。¶

若比丘。未知未見。自稱得過人聖法知見殊¶
勝。我如是知如是見。彼於後時若檢校若不¶
檢校犯罪。欲求清淨故作是言。長老。我不知¶
言知不見言見。虛誑不實語除增上慢。是比¶
丘波羅夷不共住。¶

佛在舍衛國。成佛六年冬分第四半月十三¶
日。食後東向坐。三人半影。為聚落中眾多比¶
丘及增上慢比丘制此戒。已制當隨順行。是¶
名隨順法。¶

諸大德。已說四波羅夷法。今問諸大德。是中
<pb:KR6k0007_T_001-0550a>¶
清淨不。是中清淨不。是中清淨不。¶

諸大德。是中清淨默然故。是事如是持(四事竟)。¶

諸大德。是十三僧伽婆尸沙法半月半月次¶
說波羅提木叉。¶

若比丘。故出精。除夢中僧伽婆尸沙。¶

若比丘。婬欲變心。與女人身相摩觸。若¶
捉手若捉髮及餘身分。摩觸受樂。僧伽婆¶
尸沙。¶

若比丘。婬欲變心。於女人前作醜惡語。隨¶
順婬欲法。如年少男女。僧伽婆尸沙。¶

若比丘。婬欲變心。於女人前歎自供養己身。¶
姊妹如我沙門持淨戒行善法修梵行。以婬¶
欲法供養第一。僧伽婆尸沙。¶

若比丘。受使行和合男女。若取婦若私通。¶
乃至須臾頃。僧伽婆尸沙。¶

若比丘。自乞作房無主為身。應量作。長十二¶
修伽陀磔手內。廣七磔手。應將諸比丘示作¶
房處無難處非妨處。若難處妨處自乞作房¶
無主為身。亦不將諸比丘示作房處。而過量¶
作者。僧伽婆尸沙。¶

若比丘。作大房有主為身。應將諸比丘指授¶
處無難處非妨處。若難處妨處有主為身。亦¶
不將諸比丘指授處者。僧伽婆尸沙。¶

若比丘。瞋恨不喜故。於清淨無罪比丘。以無¶
根波羅夷法謗。欲壞彼比丘淨行。此於後時¶
若檢校若不檢校。便言是事無根。我住瞋恨¶
故說。僧伽婆尸沙。¶

若比丘。瞋恨不喜故。於異分法中小小事非¶
波羅夷。以波羅夷法謗。欲破彼比丘梵行。
<pb:KR6k0007_T_001-0550b>¶
此於後時若檢校若不檢校。便言我以異分¶
中小小事。住瞋恨故說。僧伽婆尸沙。¶

若比丘。為破和合僧故。勤方便執破僧事故¶
共諍。諸比丘應諫言。長老汝。莫為破和合僧¶
故勤方便執破僧事故共諍。當與僧同事。何¶
以故。僧和合歡喜不諍。共一學如水乳合。如¶
法說法照明安樂住。如是諫時捨者善。若不¶
捨應第二第三諫。捨是事善。若不捨僧伽婆¶
尸沙。¶

若比丘。同意相助。若一若二若眾多。同語同¶
見欲破和合僧。諸比丘諫時。是同意比丘言。¶
長老。莫說是比丘好惡事。何以故。是法語¶
比丘律語比丘。是比丘所說所見。欲忍可事。¶
我等亦欲忍可。是比丘知說。非不知說。諸比¶
丘應諫言。長老。莫作是語。是法語比丘律¶
語比丘。何以故。此非法語比丘非律語比丘。¶
諸長老。莫律破僧事。當樂助和合僧。何以¶
故。僧和合歡喜不諍。共一學如水乳合。如法¶
說法照明安樂住。如是諫時。捨者善。若不捨¶
應第二第三諫。捨是事善。若不捨僧伽婆尸¶
沙。¶

若比丘自用戾語。諸比丘共法中如法如律¶
教時。便自用意言。長老。汝莫語我好惡事。我¶
亦不語汝好惡事諸比丘應諫言。長老。諸比¶
丘共法中如法如律教。時汝莫不受。汝亦應¶
如法如律教諸比丘。何以故。如來弟子眾展¶
轉相教展轉相諫。共罪中出故善法得增長。¶
如是諫時捨者善。若不捨應第二第三諫。捨¶
是事善。若不捨僧伽婆尸沙。
<pb:KR6k0007_T_001-0550c>¶

若比丘。依城邑聚落中住。污他家行惡行。¶
污他家亦見亦聞。行惡行亦見亦聞。諸比丘¶
應諫言長老。汝等污他家行惡行。污他家亦¶
見亦聞。行惡行亦見亦聞。汝等出去不應¶
此中住。是比丘言。僧隨愛隨瞋隨怖隨癡。何¶
以故。有同罪比丘。有驅者有不驅者。¶
諸比丘應諫言。長老。汝莫言。僧隨愛隨¶
瞋隨怖隨癡。有同罪比丘有驅者有不驅者。¶
何以故。僧不隨愛不隨瞋不隨怖不隨癡。長¶
老。汝等污他家行惡行。污他家亦見亦聞。行¶
惡行亦見亦聞汝等出去莫此中住。如是諫¶
時捨者善。若不捨應第二第三諫。捨是事善。¶
若不捨僧伽婆尸沙。¶

諸大德。已說十三僧伽婆尸沙法。九初罪四¶
乃至三諫。若比丘犯一一罪。隨知覆藏時應¶
與波利婆沙。波利婆沙已應僧中六日六夜¶
行摩那埵。行摩那埵已應二十僧中出罪。若¶
少一人不滿二十。是比丘不得出罪。諸比¶
丘應被訶。是事法爾。今問諸大德。是中清¶
淨不。是中清淨不。是中清淨不。諸大德。是中¶
清淨默然故。是事如是持(十三事竟)。¶

諸大德。是二不定法。半月半月次說波羅提¶
木叉。¶

若比丘。與女人獨屏覆處可婬處坐。可信優¶
婆夷。於三法中一一如法說。若波羅夷。若僧¶
伽婆尸沙。若波夜提。比丘自言。我坐是處於¶
三法中一一如法治。若波羅夷。若僧伽婆¶
尸沙。若波夜提。應隨可信優婆夷所說法治。¶
彼比丘是初不定法。
<pb:KR6k0007_T_001-0551a>¶

若比丘。與女人獨露現處不可婬處坐。可信¶
優婆夷。於二法中一一如法說。若僧伽婆尸¶
沙。若波夜提。比丘自言。我坐是處於二法中¶
一一如法治。若僧伽婆尸沙。若波夜提。應¶
隨可信優婆夷所說法治。彼比丘是二不定¶
法。諸大德。已說二不定法。今問諸大德。¶
是中清淨不。是中清淨不。是中清淨不。¶

諸大德。是中清淨默然故。是事如是持。二不定竟(二不定竟)。¶

諸大德。是三十尼薩耆波夜提法半月。半月¶
次說波羅提木叉。¶

若比丘。衣竟。迦絺那衣已捨。若得長衣十日¶
畜。若過者尼薩耆波夜提。¶

若比丘。衣竟。迦絺那衣已捨。三衣中若離一¶
一衣餘處宿。除僧羯磨。尼薩耆波夜提。¶

若比丘。衣竟。迦絺那衣已捨。若得非時衣。比¶
丘若須應取疾作衣受。若不足有望處。為滿¶
故聽一月畜。若過者足不足尼薩耆波夜提。¶

若比丘。取非親里比丘尼衣。除貿易尼薩耆¶
波夜提。¶

若比丘。使非親里比丘尼浣故衣。若染若打¶
尼薩耆波夜提。¶

若比丘。從非親里居士居士婦乞衣。除餘時¶
尼薩耆波夜提。餘時者失衣時。¶

若比丘。失衣時。得從非親里居士居士婦乞¶
衣。若自恣與得取上下衣。若過受尼薩耆波¶
夜提。¶

若比丘居士居士婦。為比丘辦衣價言。我辦如¶
是衣價。買如是衣與某甲比丘。是比丘先不
<pb:KR6k0007_T_001-0551b>¶
請。為好故便往勸言。善哉居士。如是衣價。¶
買如是色衣與我。若得是衣尼薩耆波夜提。¶

若比丘。居士居士婦。各辦如是衣價言。我等¶
辦如是衣價。買如是衣與某甲比丘。是比丘¶
先不請為好故便往勸言。善哉居士。各辦如¶
是衣價。共作一如是色衣與我。若得衣尼薩¶
耆波夜提。¶

為比丘故若王大臣遣使送衣直與是比丘。¶
使到言。如是衣直若王大臣送尊者應受。比¶
丘言。我不得受是衣直。送淨衣來者應受。使¶
言尊者有執事人不。比丘若須衣。應示使言若¶
薗民若優婆塞言。是人能為比丘執事。使到¶
言。善哉執事。如是衣價買如是淨衣與¶
某甲比丘。是比丘來取衣時與。使勸喻已還¶
到比丘所言。尊者所示執事人。我已勸喻¶
已。須衣時往取。比丘須衣。應到執事人¶
所言。我須衣我須衣。第二第三亦如是說。若¶
得衣者好。若不得應第四第五第六在執事¶
人前默然立。得衣者善。若不得過是求。若¶
得衣尼薩耆波夜提。若不得隨衣直來處。若¶
自去若遣使言。汝為某甲比丘送衣直。是比¶
丘於汝衣直竟不得用。汝自知莫令失。是事¶
法爾(十事)。¶

若比丘。純黑羺羊毛作新敷具。尼薩耆波夜¶
提。¶

若比丘。作新敷具。應用二分純黑羺羊毛。三¶
分白四分尨。若過分尼薩耆波夜提。¶

若比丘。憍奢耶雜純黑羺羊毛作新敷具。尼¶
薩耆波夜提。
<pb:KR6k0007_T_001-0551c>¶

若比丘。作新敷具。應至六年持若減六年故。¶
敷具若捨若不捨作新敷具。除僧羯磨。尼薩¶
耆波夜提。¶

若比丘。作新敷具氈尼師壇。應著故敷具氈¶
方一修伽陀搩手。為壞色故。若不著作新敷¶
具氈尼師壇。尼薩耆波夜提。¶

若比丘。道行得羊毛。若須得取至三由旬。若¶
過者尼薩耆波夜提。若比丘。使非親里比丘¶
尼浣染擘羊毛。尼薩耆波夜提。¶

若比丘。自手捉生色似色。若使人捉舉染著¶
者。尼薩耆波夜提。¶

若比丘。種種賣買。尼薩耆波夜提。¶

若比丘。種種販賣生色似色者。尼薩耆波夜提¶
(二十竟)。¶

若比丘。長鉢得十日畜。若過者尼薩耆波夜¶
提。¶

若比丘。所用鉢減五綴。更求新鉢為好故。¶
尼薩耆波夜提。是鉢應眾中捨。眾中最下鉢¶
應與。作是言。長老。是鉢受持破乃止。是事法¶
爾。¶

若比丘。病應服蘇油蜜石蜜生酥及脂。一受¶
七日。若過七日。有殘不捨而服。尼薩耆¶
波夜提。¶

若比丘。與比丘衣。後瞋恨不喜。若自奪¶
若使人奪得衣者。尼薩耆波夜提。¶

若比丘。春殘一月在。當求雨浴衣。半月在當¶
作成受用。若未至求雨浴衣。作成受用者。尼¶
薩耆波夜提。¶

若比丘。自行乞縷。使非親里織師織作衣。尼薩
<pb:KR6k0007_T_001-0552a>¶
耆波夜提。¶

若比丘若居士居士婦使織師為比丘織作衣。是比¶
丘先不請。為好故便往勸織師言。善哉居士。¶
此衣為我作。汝當好織令緻長廣。當與汝錢¶
直若食直。如是勸得衣者。尼薩耆波夜提。¶

若比丘。十日未至自恣得急施衣。須者得取¶
畜至衣時。若過時尼薩耆波夜提。¶

若比丘夏三月未至。夏末月比丘在阿練若處住。有¶
疑恐怪有因緣事。三衣中若一一衣得寄家¶
內離六宿。若過者除僧羯磨。尼薩耆波夜提。¶

若比丘。知物向僧自迴向已。尼薩耆波夜提¶
(三十竟)。¶

諸大德。已說三十尼薩耆波夜提法。今問諸¶
大德。是中清淨不。是中清淨不。是中清淨不。¶
諸大德。是中清淨默然故。是事如是持。¶

諸大德。是九十二波夜提法。半月半月次說¶
波羅提木叉。¶

若比丘。知而故妄語波夜提。¶

若比丘。種類形相語波夜提。¶

若比丘。兩舌語波夜提。¶

若比丘。知僧如法如律滅諍已後。更發起言。¶
此羯磨不了當更作。作是因緣不異波夜提。¶

若比丘。為女人說法過五六語。除有知男¶
子。波夜提。¶

若比丘。教未受具戒人說句法。波夜提。¶

若比丘。向未受具戒人說得過人法。我¶
如是知如是見。說實語者波夜提。¶

若比丘。知比丘麁罪。向未受具戒人說。除僧¶
羯磨波夜提。
<pb:KR6k0007_T_001-0552b>¶

若比丘。僧應分物。先聽與而後遮言。長老。汝¶
親厚意迴僧物與人。波夜提。¶

若比丘僧。半月誦波羅提木叉經時作是言。¶
長老。用誦是雜碎戒為使諸比丘生疑悔作¶
是輕呵戒因緣不異。波夜提(十事竟)。¶

若比丘。壞種子破鬼村波夜提。¶

若比丘。異語惱他波夜提。¶

若比丘。嫌責者波夜提。¶

若比丘。僧住處露地敷臥床坐床褥枕。若自¶
敷若使人敷不囑。去時不自舉不使人舉。波夜提。¶

若比丘。僧房內敷床褥。若自敷若使人敷不囑。¶
去時不自舉不使人舉。波夜提。¶

若比丘。瞋恨不喜。僧房內牽比丘出。¶
若使人牽。下至言汝出去。波夜提。¶

若比丘。知僧房內比丘先敷床褥。後來敷置欲¶
擾亂令去。作是因緣不異。波夜提。¶

若比丘。僧房閣上敷尖脚床。若坐若臥。¶
波夜提。¶

若比丘。知水有蟲澆草泥。若使人澆。波夜提。¶

若比丘。經營作大房施戶牖。齊再三覆。當¶
於少草地中住教。若過作。波夜提(二十竟)。¶

若比丘。僧不差而教誡比丘尼。波夜提。¶

若比丘。僧差而教誡比丘尼。從日沒乃至明¶
相未出。波夜提。¶

若比丘。往尼住處教誡。不白善比丘。除餘時¶
波夜提。餘時者病時。¶

若比丘語比丘言。長老汝。為食故教誡比丘¶
尼。波夜提。¶

與一切比丘尼空靜處坐。波夜提。
<pb:KR6k0007_T_001-0552c>¶

¶
恐怖畏估客伴時波夜提。¶

若比丘。與比丘尼期共載船。上水下水。除直¶
渡波夜提。¶

若比丘。與非親里比丘尼衣。除貿易波夜提。¶

若比丘。與非親里比丘尼作衣。波夜提。¶

若比丘。知比丘尼讚歎食。除舊時檀越波夜提¶
(三十事竟)。¶

若比丘。施一食處。不病比丘過一食波夜提。¶

若比丘。處處食。除病時衣時波夜提。¶

若比丘。食已足離坐處。不作殘食法。食者波¶
夜提。¶

若比丘。知彼比丘食已足離坐處不作殘食¶
法。欲惱故勸言。長老食此食。者波夜提。¶

若比丘。不與不受著口中。除水及楊枝波夜¶
提。¶

若比丘。非時食波夜提。¶

若比丘。停食食波夜提。¶

若比丘。往白衣家自恣與餅[麩-夫+少]。得受兩三鉢¶
出外共不病比丘食。若過受不共食波夜提。¶

若比丘。不病為身乞酥油蜜石蜜乳酪魚肉。¶
如是乞美食食者波夜提。¶

若比丘。別眾食。除餘時波夜提。餘時者。病時¶
衣時行時船上時大眾會時外道施食時(三十事竟)。¶

若比丘。無病為身然草木牛屎糠。若自然¶
若使人然。除因緣波夜提。¶

若比丘。與未受具足戒人同屋。過三宿波夜提。¶

若比丘。與羯磨欲已。後瞋恨不喜作是言。我¶
不與欲不好與。此羯磨不成。
<pb:KR6k0007_T_001-0553a>¶
波夜提。¶

若比丘語比丘言。長老。共入聚落。到彼¶
當與汝食。若自與若使人與。後欲驅故便言。¶
汝出去我共汝住不樂。我獨住樂。作是因緣不¶
異波夜提。¶

若比丘作是語長老。我知世尊說障道法。習¶
此法不能障道諸比丘應諫言。長老。汝莫謗¶
世尊。謗世尊者不善。世尊不作是語世尊說¶
障道法實障道。汝捨此惡事。如是諫時。若堅¶
持不捨。應第二第三諫。捨者善。若不捨。僧應¶
作舉羯磨。是比丘波夜提。¶

若比丘。知比丘惡見不捨。僧應如法如律作舉¶
羯磨。未作如法如律。共食共同屋住波夜提。¶

若比丘知沙彌作是言。如來說婬欲是障道法。我知¶
習婬欲不能障道。諸比丘應諫言。汝沙彌莫¶
謗世尊。謗世尊者不善。世尊不作是語。世尊¶
說婬欲實障道法汝捨此惡見。如是諫時。若¶
堅持不捨。應第二第三諫。捨者善。若不捨¶
應驅出言。汝從今日已後。不應言佛是我師。¶
亦不得共比丘同屋過三宿。汝去不得此中住若¶
比丘知沙彌惡見不捨僧應驅出。未作如法。¶
誘喚共食共住波夜提。¶

若比丘。得新衣應三種壞色。若一一壞色青¶
黑木蘭。若不壞色受用者。波夜提。¶

若比丘。僧住處內寶若名寶。若自取若使人¶
取。除內取為主來求者與。波夜提。¶

若比丘減半月浴。除餘時波夜提。餘時者。¶
春後一月半。夏初一月。此二月半。是熱時病¶
時作時風時雨時行時(五十事竟)。
<pb:KR6k0007_T_001-0553b>¶

若比丘。知水有虫飲者波夜提。¶

若比丘。自手與無衣出家男女食波夜提。¶

若比丘。知食家婬處坐波夜提。¶

若比丘。知食家屏處坐波夜提。¶

若比丘。看軍發行波夜提。¶

若比丘。有因緣事得到軍中三宿若過者波¶
夜提。¶

若比丘。有因緣事得到軍中三宿。若看軍發¶
行衙旗鬪勢波夜提。¶

若比丘。瞋恨不喜打比丘波夜提。¶

若比丘。瞋恨不喜掌刀擬比丘波夜提。¶

若比丘。知比丘麁罪覆藏者波夜提(六十事竟)。¶

若比丘。故奪畜生命波夜提。¶

若比丘。故令他比丘起疑悔須臾不樂。作是¶
因緣不異波夜提。¶

若比丘。淨施五眾衣。後不捨而受用者波夜¶
提。¶

若比丘。戲笑藏他比丘衣鉢尼師壇針筒。若使¶
人藏波夜提。¶

若比丘。恐怖比丘波夜提。¶

若比丘。水中戲波夜提。¶

若比丘。以指相指波夜提。¶

若比丘。與女人共期道行。下至聚落中波夜¶
提。¶

若比丘。與女人同屋宿波夜提。¶

若比丘。與女人獨屏處坐波夜提(七十事竟)。¶

若比丘。知人不滿二十。與受具足戒。是人不¶
名受具足。諸比丘應被呵。波夜提。¶

若比丘。知賊眾期共道行。下至聚落中波夜
<pb:KR6k0007_T_001-0553c>¶
提。¶

若比丘。自手掘地若使人掘。若指示語掘是¶
地。波夜提。¶

若比丘。四月別請應受。若過受波夜提。除更¶
請長請。¶

若比丘語比丘言。長老。當學莫犯五眾罪。是¶
比丘言。我不隨汝語。若見餘長老寂根多聞¶
持法深解。我當從諮問。彼有所說我當受¶
持。除餘時波夜提。餘時者。比丘欲得法利¶
應當學。亦應問餘比丘。¶

若比丘。飲酒咽咽波夜提。¶

若比丘。輕他比丘者波夜提。¶

若比丘。諸比丘諍訟時默然立聽。彼有所說¶
我當憶持。作是因緣不異波夜提。¶

若比丘。僧斷事不與欲。出去不白。波夜提。¶

若比丘。阿蘭若處住。非時入聚落。不白善比¶
丘。除急事波夜提(八十事竟)。¶

若比丘同食處。食前食後不白善比丘。行至¶
餘家。除衣時波夜提。¶

若比丘入王宮內。夫人未藏寶。下至過門限。¶
波夜提。¶

若比丘。骨牙角作針筒。破已波夜提。¶

若比丘。作床脚應高佛八指。除入梐。若過截¶
已波夜提。¶

若比丘。兜羅綿[袖-由+宁]蓐。若坐若臥出已波夜¶
提。¶

若比丘。作尼師壇應量作。長二修伽陀磔手。¶
廣一磔手半。更益一磔手。若過截已波夜提。¶

若比丘。作覆瘡衣應長四修伽陀磔手廣兩
<pb:KR6k0007_T_001-0554a>¶
磔手若過截已波夜提。¶

若比丘。作雨浴衣應長六修伽陀磔手廣兩¶
磔手半。若過截已波夜提。¶

若比丘。與如來量等作衣。若過截已波¶
夜提。如來衣。長九修伽陀磔手。廣六磔手。¶

若比丘。瞋恨不喜。以無根僧伽婆尸沙法謗。¶
波夜提九十竟。¶

若比丘。知物向僧迴與餘人。波夜提。¶

若比丘。半月說波羅提木叉經時作是言。¶
長老。我今始知是法入戒經中¶
。諸比丘知彼比丘本若二若三。說¶
波羅提木叉經中坐時。況復多。彼比丘不以不¶
知故無罪。隨所犯罪一一如法治。應呵責言。¶
長老。汝失善利。半月說波羅提木叉經時。汝¶
不尊重。不一心念。不攝耳聽法。呵已波夜提¶
(九十二事竟)。¶

諸大德。已說九十二波夜提法。今問諸大德。¶
是中清淨不。是中清淨不。是中清淨不。¶

諸大德。是中清淨默然故。是事如是持。¶

諸大德。是四波羅提提舍尼法。半月半月次¶
說波羅提木叉。¶

若比丘。阿練若處住。先不語不病。外不受於¶
內受。若噉若食應向餘比丘悔過言。長老。我¶
墮可呵法。此法悔過。¶

若比丘。不病在白衣家內。從非親里比丘尼¶
受食。若噉若食應向餘比丘悔過言。長¶
老。我墮可呵法。此法悔過。¶

若比丘。受白衣家請食。比丘尼在前立。指¶
示言。與是比丘飯。與是比丘羹。若魚若肉。諸
<pb:KR6k0007_T_001-0554b>¶
比丘應語是比丘尼言。姊妹小住。待諸比丘¶
食竟。若無一比丘呵者。是諸比丘應向餘比¶
丘悔過言。長老。我墮可呵法。此法悔過。¶

有學家僧作學家羯磨。是比丘先不請而往¶
。若噉若食。是比丘應向餘比丘¶
悔過言。長老。我墮可呵法。此法悔過。¶

諸大德。已說四波羅提提舍尼法。今問諸大¶
德。是中清淨不。是中清淨不。是中清淨不。¶

諸大德。是中清淨默然故。是事如是持。¶

諸大德。是眾學法。半月半月次說波羅提木¶
叉。¶

齊整著內衣應當學。¶

齊整被衣應當學。¶

好覆身入家內應當學。¶

諦視入家內應當學。¶

小聲入家內應當學。¶

不笑入家內應當學。¶

不覆頭入家內應當學。¶

不反抄衣入家內應當學。¶

不脚指行入家內應當學。¶

不叉腰入家內應當學(十事)。¶

不搖身入家內應當學。¶

不搖頭入家內應當學。¶

不掉臂入家內應當學。¶

好覆身家內坐應當學。¶

諦視家內坐應當學。¶

小聲家內坐應當學。¶

不笑家內坐當應學。¶

不覆頭家內坐應當學。
<pb:KR6k0007_T_001-0554c>¶

不反抄衣家內坐應當學。¶

不抱膝家內坐應當學(二十事)。¶

不交脚家內坐應當學。¶

不叉腰家內坐應當學。¶

不動手足家內坐應當學。¶

一心受食應當學。¶

羹飯等食應當學。¶

不偏刳食應當學。¶

不口中頰食食應當學。¶

不吐舌食應當學。¶

不大團飯食應當學。¶

不張口待飯食應當學(三十事)。¶

不挑團食應當學。¶

不齧半食應當學。¶

不含食語應當學。¶

不指抆針食應當學。¶

不舐手食應當學。¶

不[口*束]指食應當學。¶

不[口*專][口*集]作聲食應當學。¶

不吸食食應當學。¶

不全吞食應當學。¶

不落飯食應當學(四十事)。¶

不振手食應當學。¶

不嫌心看比坐鉢食應當學。¶

端心視鉢食應當學。¶

不病不得為己索食應當學。¶

不以飯覆羹上更望得應當學。¶

不以膩手受食器應當學。¶

不以鉢中殘飯棄地應當學。
<pb:KR6k0007_T_001-0555a>¶

已立不為坐人說法除病應當學。¶

已坐不為臥人說法除病應當學。¶

已在下不為高林上人說法除病應當學¶
(五十事)。¶

不為著革屣人說法除病應當學。¶

不為著屐人說法除病應當學。¶

不為覆頭人說法除病應當學。¶

不為纏頭人說法除病應當學。¶

不為抱膝蹲人說法除病應當學。¶

不為翹脚人說法除病應當學。¶

不為捉弓箭人說法除病應當學。¶

不為捉刀人說法除病應當學。¶

不為捉杖人說法除病應當學。¶

不為捉蓋人說法除病應當學(六十事)。¶

在後不為在前人說法除病應當學。¶

不為騎乘人說法除病應當學。¶

在道外不為道中人說法除病應當學。¶

不生草上大小便涕唾除病應當學。¶

不水中大小便涕唾除病應當學。¶

不立大小便除病應當學。¶

(眾學六十六事竟)。¶

諸大德。已說眾學法。今問諸大德。是中清淨¶
不。是中清淨不。是中清淨不。諸大德。是中清¶
淨默然故。是事如是持。¶

諸大德。是七滅諍法。半月半月次說波羅提¶
木叉。¶

若隨事隨順人。應與現前毘尼人。與現前比¶
尼。¶

應與憶念比尼人。與憶念比尼。
<pb:KR6k0007_T_001-0555b>¶

應與不癡比尼人。與不癡比尼。¶

應與自言治比尼人。與自言治比尼。¶

應與覓罪相比尼人。與覓罪相比尼。¶

應與多覓比尼人。與多覓比¶
尼。¶

應與如草布地比尼人。與如草布地比尼。¶

諸大德。已說七滅諍法。今問諸大德。是中¶
清淨不。是中清淨不。是中清淨不。諸大德。是¶
中清淨默然故。是事如是持(七滅諍竟)。¶

諸大德。是隨順法。半月半月次說波羅提木¶
叉。二部比尼隨順者。隨順行此法。
諸大德。已說隨順法。今問諸大德。是中清淨¶
不。是中清淨不。是中清淨不。
諸大德。是中清淨默然故。是事如是持。¶

諸大德。已說戒序法。已說四波羅夷法。¶
已說十三僧伽婆尸沙法。已說二不定法。已¶
說三十尼薩耆波夜提法。已說九十二波夜¶
提法。已說四波羅提提舍尼法。已說眾學法。¶
已說七滅諍法。已說隨順法。是名如來應¶
供正遍知法是法比尼法。入波羅提木叉經中。是¶
法隨順法。一切學莫犯。¶

佛言。毘婆尸佛如來應供正遍知。為寂靜僧。¶
略說波羅提木叉。¶

#+BEGIN_VERSE
「　忍辱第一道
　涅槃佛稱最¶
　出家惱他人
　不名為沙門
#+END_VERSE
」¶

尸棄佛如來應供正遍知。為寂靜僧。略說波¶
羅提木叉。¶

#+BEGIN_VERSE
「　譬如明眼人
　能避嶮惡道¶
　世有聰明人
　能遠離諸惡
#+END_VERSE
」
<pb:KR6k0007_T_001-0555c>¶

毘葉婆佛如來應供正遍知。為寂靜僧。略說¶
波羅提木叉。¶

#+BEGIN_VERSE
「　不惱不說過
　如戒所說行¶
　飯食知節量
　常樂在閑處¶
　心淨樂精進
　是名諸佛教
#+END_VERSE
」¶

拘留孫佛如來應供正遍知。為寂靜僧。略說¶
波羅提木叉。¶

#+BEGIN_VERSE
「　譬如蜂採華
　不壞色與香¶
　但取其味去
　比丘入聚然¶
　不破壞他事
　不觀作不作¶
　但自觀身行
　諦視善不善
#+END_VERSE
」¶

拘那含牟尼佛如來應供正遍知。為寂靜僧。¶
略說波羅提木叉。¶

#+BEGIN_VERSE
「　欲得好心莫放逸
　聖人善法當懃學¶
　若有智寂一心人
　爾乃無復憂愁患
#+END_VERSE
」¶

迦葉佛如來應供正遍知。為寂靜僧。略說波¶
羅提木叉。¶

#+BEGIN_VERSE
「　一切惡莫作
　當具足善法¶
　自淨其志意
　是則諸佛教
#+END_VERSE
」¶

釋迦牟尼佛如來應供正遍知。為寂靜僧。略¶
說波羅提木叉。¶

#+BEGIN_VERSE
「　護身為善哉
　能護口亦善¶
　護意為善哉
　護一切亦善¶
　比丘護一切
　便得離眾苦¶
　比丘守口意
　身不犯眾惡¶
　是三業道淨
　得聖所行道¶
　若人撾罵不還報
　於嫌恨人心不恨¶
　於瞋人中心常淨
　見人為惡自不作¶
　七佛為世尊
　能救護世間
<pb:KR6k0007_T_001-0556a>¶
　所可說戒經
　我已廣說竟¶
　諸佛及弟子
　恭敬是戒經¶
　恭敬戒經已
　各各相恭敬¶
　慚愧得具足
　能得無為道
#+END_VERSE
」¶

已說波羅提木叉經竟。僧一心得布薩¶
摩訶僧祇戒。¶

#+BEGIN_VERSE
「　持戒淨身口
　攝心正憶念¶
　多聞生實智
　斯由戒為本¶
　戒為妙寶藏
　亦為七財寶¶
　戒為大舡師
　能渡生死海¶
　戒為清涼池
　澡浴諸煩惱¶
　戒為無畏術
　消伏邪毒害¶
　戒為究竟伴
　能過嶮惡道¶
　戒為甘露門
　眾聖之所由¶
　持戒心不動
　專精不放逸¶
　不毀正戒相
　亦無邪念心¶
　是名清淨戒
　諸佛之所讚¶
　是故歡喜持
　清淨之戒身
#+END_VERSE
」¶
《摩訶僧祇律大比丘戒本》